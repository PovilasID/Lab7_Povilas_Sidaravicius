<div class="component-header"><h1 class="componentheading">
	Septintas darbas</h1></div>
<div id="rokdownloads">

	
	<h3>Laboratorinis darbas: Medžių tipo duomenų struktūrų tyrimas</h3>
	
	<div class="rd_desc rd_full">
		<p><p><span style="text-decoration: underline;"><strong>Darbo tikslai:</strong></span></p>
<ol>
<li>Įsisavinti ir įtvirtinti hierarchinių duomenų struktūrų ir jų programavimo pagrindus: formavimą, balansavimą, elementų apėjimo būdus.</li>
<li>Prasmingai panaudoti hierarchines duomenų struktūras.</li>
<li>Įtvirtinti rekursinio ir grafinės vartotojo sąsajos programavimo žinias.</li>
<li>Ištirti hierarchinių duomenų struktūrų realizacijų metodų greitaveiką.</li>
</ol>
<p><span style="text-decoration: underline;"><strong>Atsiskaitymas:</strong></span></p>
<p class="MsoNormal" style="margin: 0cm 0cm 0.0001pt 54pt; line-height: normal;"><span style="font-size: 12pt; font-family: "> </span></p>
<ol>
<li>Pateikiama atlikta individuali darbo dalis ir ataskaitos elektroninė versija.</li>
<li>Operatyviai atliekamos dėstytojo nurodytos užduotys:<ol type="a">
<li>Atlikti sukurto projekto demonstraciją.</li>
<li>Parašyti metodus, atliekančius tam tikrus veiksmus su aibe: aibių sąjungą, aibių palyginimą, nustatyti ar aibė yra kitos aibės poaibis ir pan. Prasmingai juos panaudoti taikomosiose klasėse.</li>
<li>Atlikti nurodytų metodų greitaveikos tyrimą.</li>
</ol></li>
<li>Atsakoma į klausimus apie išplėstinio <span style="text-decoration: underline;"><em>studijosKTU</em></span> paketo aibės realizacijos dvejetainiu paieškos medžiu klasės metodus.</li>
</ol>
<p class="MsoNormal" style="margin: 0cm 0cm 0.0001pt 54pt; line-height: normal;"><span style="font-size: 12pt; font-family: "> </span></p>
<p><strong><span style="text-decoration: underline;">Darbo eiga:</span></strong><br /><br /><em>Duota</em>: Projektas <strong>Lab7_AibesMedziai</strong>, kuriame yra pateiktos toliau naudojamos sisteminės klasės, aibę aprašantys interfeisai <strong>SortedSetADT</strong>, <strong>NavigableSetADT</strong>, ir <strong>NavigableSetADTx</strong>, ir juos dvejetainiu paieškos medžiu ir AVL-medžiu realizuojančios demonstracinės klasės <strong>BstSetKTU</strong>, <strong>AvlSetKTU</strong>, <strong>BstSetKTUx</strong>, <strong>AvlSetKTUx</strong>.</p>
<p><em>Atlikti</em>: Perkelkite reikiamas klases iš ankstesnių laboratorinių darbų individualioms užduotims spręsti ir atlikite reikalingas užduotis, susijusias su aibės realizacijų kūrimu bei panaudojimu.<br /><br /><em>Tyrimo ir analizės dalis:</em></p>
<ol>
<li>Išnagrinėkite klasių <strong>BstSetKTU</strong> ir <strong>AvlSetKTU</strong> metodus, ištirkite jų panaudojimą operacijų su objektų aibe atlikimui.</li>
<li>Išnagrinėkite klasės <strong>BstSetKTU</strong> iteratoriaus klasės metodus, jų panaudojimą objektų peržiūrai.</li>
<li>Atlikite greitaveikos tyrimo eksperimentus su klase <strong>Automobilis</strong>.</li>
<li><a href="/ds/files/Apletas/Applet.html">Lab7 demo projektas</a> "aplete".</li>
</ol>
<p><em>Individuali programavimo dalis:</em></p>
<ol>
<li>Pakete <strong>Lab7Pavardė</strong> sudarykite individualių elementų aibės panaudojimo klasę, kurioje būtų elementų aibės formavimas, elemento priklausomumo aibei patikrinimas, aibės elemento šalinimas ir pan. (3 metodai). Sukurtų metodų veikimą demonstruokite pateiktuose Swing dialoguose arba sukurkite nuosavą, pasinaudodami Lab5 medžiaga.</li>
<li>Sudarykite individualių elementų panaudojimo klasės testus su skirtingais duomenų rinkiniais.</li>
<li>Parašykite metodą, skaičiuojantį vieną pasirinktą medžio charakteristiką: medžio aukštį, paieškos kelio ilgį vidutiniu ir blogiausiu atvejais, papildymo, šalinimo ir kitų operacijų vykdymo laiko priklausomybę nuo medžio aukščio.</li>
<li>Atlikite klasių <strong>BstSetKTU</strong> ir <strong>AvlSetKTU</strong> metodų greitaveikos tyrimą ir rezultatus palyginkite. Sudarykite vykdymo laikų grafikus ir atlikite rezultatų analizę.</li>
<li>Klasėje <strong>BstSetKTU</strong> realizuokite metodus <em>headSet(Data data)</em>, <em>subSet(Data data1, Data data2)</em>, <em>tailSet(Data data)</em> ir iteratoriaus metodą <em>remove()</em>. Galite pasiūlyti ir realizuoti kitų prasmingų darbui su rikiuota aibe metodų, pvz. metodai, realizuojantys dviejų aibių sąjungą, aibių sankirtą, patikrinantys ar dvi aibės yra lygios.</li>
<li>Realizuokite klasės <strong>AvlSetKTU</strong> metodus: <em>remove</em> ir <em>removeRecursive</em>.</li>
</ol>
<p class="MsoBodyText" style="margin: 0cm 0cm 0.0001pt 36pt;"><span> </span></p>

</p>
	</div>